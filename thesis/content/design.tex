\chapter{Návrh riešenia}

Pre použitie neurónových sietí v bežnej praxi doktorov pri diagnostike Alzheimerovej choroby je nevyhnutné, aby sa rozhodnutia neurónových sietí dali vysvetliť. Preto navrhujeme metódu na vyvsvetľovanie rozhodnutí neurónových sietí, ktorú overíme na MRI snímkoch u pacientov (CN, MCI a AD).

Vychádzajúc cieľa práce \textit{\ref{sec:goals_1} Vytvorenie novej alebo vylepšenie existujúcej metódy pre vysvetľovanie rozhodnutí neurónových sietí} navrhujeme metódu, ktorá vychádza z už existujúcej metódy \textit{RISE} (Sek. \ref{sec:rise}). Táto metóda dosiahla veľmi dobré výsledky oproti metódam GradCAM a LIME a je, teda vhodným základom na možné vylepšenia. Táto metóda funguje na pricípe zakrývania častí obrázka (tak ako iné perturbačné metódy). Po takomto prekrytí u iných perturbačných metódach vznikajú ostré hrany, čo môže neurónovú sieť mýliť, RISE tento problém ale nemá. Avšak tento prekryv býva zvyčajne v jednej hodnote. Keďže metóda RISE bola pôvodne použitá na obrázky vo farebnej schéme RGB, tento prekryv sa zvyčajne robí v čiernej farbe - tj. v (r = 0, g = 0, b = 0). MRI snímky nepoužívajú žiadnu farebnú schému, ale zachytávajú intenzitu (hodnoty sú zväčša reálne čísla). V tomto prípade môžeme zakrývať maximálnou alebo minimálnou hodnotou (minimálna hodnota je ekvivalentná RGB v prípade šedej). Toto zakrutie môže byť práve ďalším zdrojom zmätenia pre neurónovú sieť, keďže úbytky tkaniva sú vyjadrené nízkymi hodnotami na snímkoch. Preto navrhujeme zakrývané miesta dokresliť určitou metódou spracovania obrazu (Sek. \ref{cap:image_processing}) alebo na zakrytie použiť inú hodnotu.

\section{RISEI - Randomized Input Sampling for Explanation with Inpainting}

Metódu sme pomenovali \textit{Randomized Input Sampling for Explanation with Inpainting} (tj. náhodné vzorkovanie vstupu pre vysvetlovanie s dokreslovaním) so skratkou \text{RISEI}.

Keďže metóda vychádza už z existujúcej metódy, časť našej metódy je samozrejme rovnaká. Proces vytvorenia vysvetlenia klasifikácie do triedy $T$ pre obrázok $O$ modelom je teda nasledovný:

\begin{enumerate}
    \item Vytvorenie \textit{N} náhodne zamaskovaných obrázkov z obrázka $O$.
    \item Vloženie zamaskovaných obrázkov do modelu a následné získanie pravdepodobností pre triedu $T$.
    \item Vytvorenie a vizualizácia vysvetlenia pomocou tepelnej mapy.
\end{enumerate}

Toto sú 3 hlavné kroky z ktorých pozostáva táto metóda, ďalej bližšie popíšeme jednotlivé z nich.

\paragraph{Vytvorenie náhodne zamaskovaných obrázkov.}

Vytvorenie náhodne zamaskovaných obrázkov tiež pozostáva z niekoľkých krokov, pričom niektoré z nich môžu bežať paralelne. Tento sme znázornili diagramom (Obr. \ref{fig:risei_diagram}). Masky sa vytvárajú paralelne, pretože ''čierna'' maska ma jemné hrany a na dokreslenie potrebujeme naopak masku s ostrými hranami.

\begin{figure}[h!]
    \centering
    \includegraphics[scale=0.45]{assets/images/risei_diagram.png}
    \caption{BPMN diagram generovania jedného obrázka prekrytého maskou}
    \label{fig:risei_diagram}
\end{figure}

Oproti metóde \textit{RISE} vytvárame o jednu masku naviac, a teda je originálny obrázok prekrytý s viacerými maskami. Jednotlivé masky cez seba prekryjeme, pričom každej z nich nastavíme určité množstvo priehľadnosti. S týmto pomerom môžeme ďalej experimentovať a výsledky porovnávať. Môžeme porovnať použitie iba dokreslenej masky s iba ''čiernou'' maskou a tiež s použitím oboch v rôznych pomeroch.

Vytvorenie ''čiernej'' masky je rovnaké, ako pri metóde \textit{RISE}. Dokreslená maska vznikne dokreslením zakrytých (zamaskovaných) častí obrázka pomocou jedného z algoritmov na dokreslovanie (angl. inpainting). Tieto algoritmy sme popísali v sekcii \ref{cap:image_processing} Spracovanie obrazu. Obrázok \ref{fig:risei_inpainting_example} je príkladom dokreslenia častí vzorového obrázka na základe masky náhodne vygenerovanej masky. V našej metóde budeme experimentovať s rôznymi hodnotami prekrytia.

\begin{figure}[h!]
    \centering
    \includegraphics[width=13cm]{assets/images/risei_inpainting_example.png}
    \caption{Niektoré časti vzorového obrázoka (vľavo) boli dokreslené podľa náhodne vygenerovanej binárnej masky (v strede). Výsledný obrázok (vpravo) môže byť ešte prekrytý ''čiernou'' maskou s určitou priehľadnosťou.}
    \label{fig:risei_inpainting_example}
\end{figure}

\paragraph{Vytvorenie a vizualizácia vysvetlenia pomocou tepelnej mapy.}

Tento krok je identický s originálnou metódou \textit{RISE}. Nasledovný vzorec \ref{eq:risei_heatmap_1} vyjadruje výpočet dôležitosti $I$ pre každý pixel $[x, y]$ obrázka, kde $n$ je počet všetkých zamaskovaných obrázkov. Funkcia $p(k, x, y)$ vracia $0$ ak pixel $[x, y]$ bol v danom zamaskovanom obrázku $k$ prekrytý, inak vracia predikciu (pravdepodobnosť) z modelu pre zamaskovaný obrázok $k$.

\begin{equation}
    I_{x, y} = \frac{\sum_{k}^{n} p(k, x, y)}{n}
    \label{eq:risei_heatmap_1}
\end{equation}

Táto metóda do orignálnej pridáva niekoľko parametrov a najmä výpočtovo náročné dokreslovanie, preto bude nutné nájsť vhodné nastavenie parametrov, aby výpočet vysvetlenia nebol príliš časovo náročný. Práve výpočtová náročnosť môže jednou zo slabín tejto metódy. Takisto aj samotná dokreslená časť obrázka môže byť príčinou zmätenia neurónovej siete.

\section{Overenie riešenia}

Našu metódu budeme najskôr porovnávať s originálnou metódou RISE (tj. či sa nám podarilo vytvoriť lepšiu metódu) a následne s metódou LRP. Tieto experimenty môžeme vykonávať na CN a AD vzorkách; a aj na CN, MCI a AD vzorkách. Budeme sledovať kvalitu navrhnutej metódy (oproti ostatným metódam) a na základe týchto tepelných máp budeme vyhodnocovať mieru správnosti modelu.

\subsection{Dátová sada} Experimenty budeme vykonávať na dátovej sade ADNI, ktorá obsahuje MRI snímky AD pacientov. Táto dátová sada bola použitá aj na trénovanie state-of-the-art modelu na diagnsotiku Alzheimerovej choroby \cite{esmaeilzadeh2018end}, ale aj pri vysvetľovaní rozhodnutí neurónovej siete pomocou LRP \cite{bohle2019layer}. Na tejto dátovej sade budeme musieť vykonať rovnaké predspracovanie ako \citeauthor*{bohle2019layer}, aby sme sa s ich výsledkami mohli porovnať. Prípadne môžeme vykonať vlastné predspracovanie, ale budeme musieť vykonať aj experimenty s metódou LRP.

\subsection{Experimenty}

Najskôr budeme vyhodnocovať nami navrhnutú metódu pomocou sledovania kvality tepelných máp. Následne budeme overovať správnosť modelu pomocou nami navrhnutej metódy, avšak je nutné aby metóda generovala kavlitné tepelné mapy.

\subsubsection{Určenie kvality metódy vysvetľovania rozhodnutí modelu}

Kvalitu metódy vysvetľovania rozhodnutí modelu budeme sledovať určovaním kvality tepelnej mapy. Tá v kontexte našej práce hovorí o tom, do akej miery táto mapa odzrkadľuje to, na základe čoho sa model rozhoduje. Toto budeme merať metrikami \textit{insertion (AUC)} a \textit{deletion (AUC)}, ktoré sme bližšie popísali v sekcii \ref{sec:rise}. Táto metrika nám povie, ako dobrá je naša metóda na vysvetľovanie.

Keďže naša metóda generuje tepelné mapy pomocou vygenerovania veľkého množstva náhodných masiek, je preto vhodné skúmať ako sú tieto tepelné mapy konzistentné pri niekoľkých požitiach metódy na tom istom MRI snímku. Konzistentnosť máp môžeme merať pomocou podobnosti medzi jednotlivými tepelnými mapami (napr. ako súčet absolútných hodnôt rozdielov medzi voxelmi v oboch tepelných mapách). čím je táto podobnosť väčšia, tým je metóda pri generovaní máp viac konzistentná.

\subsubsection{Určenie správnosti modelu}

Správnosť modelu budeme určovať na na základe tepelných máp vytvorených pomocou metódy na vysvetľovanie predikcií modelu. Budeme overovať do akej miery dávajú tepelné mapy zmysel v kontexte skutočnej anatómie mozgu. Sledujeme, že či tepelná mapa nehovorí o tom, že sa model rozhodol na základe takej oblasti mozgu, z ktorej sa Alzheimerova choroba nedá zistiť. Veľkú úlohu pri určovaní správnosti modelu zohráva aj kvalita natrénovaného modelu, tút budeme merať pomocou metrík z práce od \citeauthor*{bohle2019layer} v ktorej sa autori zaoberali vyhodnocovaním tepelných máp z metódy LRP. Tieto metriky sú nasledovné (relevancia je v našom prípade teplota na tepelnej mape):

\begin{itemize}
    \item súčet relevancie v jednotlivých častiach mozgu (podľa segmentačných másk) pre AD a CN
    \item hustota relevancie v jednotlivých častiach mozgu (podľa segmentačných másk) pre AD a CN, berie ohľad na veľkosť danej časti mozgu
    \item prírastok relevancie v jednotlivích častiach mozgu (podľa segmentačných másk) vypočítaný ako pomer priemernej relevancie každej triedy v danej časti mozgu
\end{itemize}

\section{Záver}

V tejto kapitole sme navrhli metódu na vysvetľovanie rozhodnutí modelov strojového učenia a spôsob jej implementácie. Navrhnutú metódu budeme overovať na neurónových sieťach detegujúcich Alzheimerovu chorobu s cieľom odhaľovania nesprávnych rozhodnutí.
